మాటే రాని చిన్నదాని కళ్ళు పలికే ఊసులు
అందాలన్నీ పల్లవించీ ఆలపించే పాటలు

ప్రేమే నాకు పంచే జ్ఞాపకాలు
రారేగే మూగ తలపే వలపు పంటరా

మాటే రాని చిన్నదాని కళ్ళు పలికే ఊసులు
అందాలన్నీ పల్లవించీ ఆలపించే పాటలు

ప్రేమే నాకు పంచే జ్ఞాపకాలు
రారేగే మూగ తలపే వలపు పంటరా

వెన్నెలల్లే పూలు విరిసే తేనెలు చిలికెను
చెంతచేరి ఆదమరచి ప్రేమలు కొసరెను

చందనాలు జల్లు కురిసె చూపులు కలిసెను
చందమామ పట్టపగలే నింగిని పొడిచెను

కన్నె పిల్ల కలలే నాకిక లోకం
సన్నజాజి కళలే మోహన రాగం

చిలకల పలుకులు అలకల ఉలుకులు
నా చెలి సొగసులు నన్నే మరిపించె

మాటే రాని చిన్నదాని కళ్ళు పలికే ఊసులు
అందాలన్నీ పల్లవించీ ఆలపించే పాటలు

ముద్దబంతి లేత నవ్వులు చిందెను మధువులు
ఊసులాడు మేని వగలు వన్నెల జిలుగులు

హరివిల్లులోని రంగులు నాచెలి సొగసులు
వేకువల మేలుకొలుపే నా చెలి పిలుపులు

సందెవేళ పలికే నాలో పల్లవి
సంతసాల సిరులే నావే అన్నవి

ముసి ముసి తలపులు తరగని వలపులు
నా చెలి సొగసులు అన్నీ ఇక నావే

మాటే రాని చిన్నదాని కళ్ళు పలికే ఊసులు
అందాలన్నీ పల్లవించీ ఆలపించే పాటలు

ప్రేమే నాకు పంచే జ్ఞాపకాలు
రారేగే మూగ తలపే వలపు పంటరా

మాటే రాని చిన్నదాని కళ్ళు పలికే ఊసులు
అందాలన్నీ పల్లవించీ ఆలపించే పాటలు

ఏమో ఏమో ఏ గుండెల్లో ఏ బాధ ఉందో
ఓ కొంచెం పాలు పంచుకుందాం

ఏమో ఏమో ఏ దారుల్లో ఏ బంధముందో
బంధువుల సంఖ్య పెంచుకుందాం

చేయందుకుందాం చిగురంత ధైర్యమై
భరోసానిద్దాం పద మనోబలమై

మనుషులం మనందరం
ఏకాకులం కాదే ఎవ్వరం

మంచితనం మన గుణం
పరస్పరం సాయం కాగలం

ఏమో ఏమో ఏ గుండెల్లో ఏ బాధ ఉందో
ఓ కొంచెం పాలు పంచుకుందాం

ఏమో ఏమో ఏ దారుల్లో ఏ బంధముందో
బంధువుల సంఖ్య పెంచుకుందాం

ఏ రక్త బంధం లేకున్నా గాని
స్పందించగలిగిన స్నేహితులం

ఈ చోటి ప్రేమ ఏ చోటికైనా
అందించగలిగిన వారధులం

ఓ గుండె నిప్పును ఆర్పడం ఆపడం కదా ఉపకారం
వేరెవరి హాయికో జోలాలి పాడడం ఆహా ఎంత వరం

ఏమో ఏమో ఏ గుండెల్లో ఏ బాధ ఉందో
ఓ కొంచెం పాలు పంచుకుందాం

ఖాళీలెన్నెన్నో పుట్టించేస్తుంది
ఖాళీగా ఉండలేని కాలమిది

మనసైనదాన్ని మాయం చేస్తుంది
తప్పించుకోలేని జాలమిది

ఆ లోటు తీర్చగా ఇపుడూ ఎపుడూ మనం ముందుందాం
కష్టాల బరువును తేలికపరిచే భుజం మనమవుదాం

ఏమో ఏమో ఏ గుండెల్లో ఏ బాధ ఉందో
ఓ కొంచెం పాలు పంచుకుందాం
